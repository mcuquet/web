---
layout: excursio
title: "Cascades d'Ardonés"
permalink: "/muntanya/Cascades d Ardones/"
category: muntanya
---

Una ruta senzilla prop de Benasc, passant per tres cascades, l'última d'elles
força espectacular. Es pot sortir directament de Cerler, o pujar-hi des de
Benasc per un dels camins.

L'excursió comença des de **Benasc** (1.140 m), pel camí que puja per dins del
bosc (sortint de davant del centre de ciències). Fins a **Cerler** (1.530 m) són
uns 3 quilòmetres i 400 metres de desnivell, ombrejats. A Cerler s'ha de pujar
pel Paseo de Ardonés i, quan el carrer fa un revolt pronunciat, deixar-lo i
agafar un caminet (està senyalitzat, com a **Ermita de San Pedro mártir** o com a
**Ruta de las tres cascadas**, però el primer cartell es veu poc). Després cal
seguir les marques de petit recorregut (grogues i blanques), sense pèrdua. Es
passa per l'ermita, petitíssima, i després de creuar el riu se segueix fins
les cascades. Fins aquí (des de Benasc), uns 6,2 quilòmetres i 650 metres de
desnivell. A l'arribar a l'última, es pot tornar enrere o creuar per un petit
pont metàl·lic i tornar per l'altra banda, que passa més amunt que el camí
d'anada i té unes vistes diferents. La ruta de tornada tampoc té cap pèrdua
fins a Cerler. Una vegada allà, es pot tornar a Benasc pel mateix camí, o pel
camí vell entre Benasc i Cerler, que queda més al sol.

## Com arribar-hi

Sortida i arribada des del mateix Benasc.

