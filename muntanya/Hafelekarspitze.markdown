---
layout: excursio
title: Hafelekarspitze (2.334 m)
permalink: /muntanya/Hafelekarspitze/
category: muntanya
---

La manera fàcil de pujar el Hafelekarspitze és amb el telefèric
(Nordkettebahn), que arriba fins a l'estació de Hafelekar, situada a 200
metres del pic (65 m de desnivell). Per pujar-hi caminant, començant des de
**Hungerburg** (868 m), hi ha diverses opcions. La ràpida és tirar pel dret,
seguint el camí 216 que comença seguint la línia del telefèric, creua tres
vegades la pista que va d'**Arzler Alm** a **Höttinger Alm**, i segueix fins a
**Bodenstein Alm**, a uns 1.661 m. La durada fins aquí és de 1 hora 3/4. El camí
segueix amunt, deixant algunes desviacions a mà dreta (alguna d'elles torna
avall cap a Arzler Alm) i esquerra (cap a **Seegrube**, on hi ha una parada del
telefèric) i passant pel costat de les barreres anti-allaus fins arribar a
l'estació de Hafelekar i, 200 metres més endavant, el pic pròpiament dit. La
durada de Bodenstein Alm al pic és de 1 hora 1/2 més. La tornada es pot fer
pel mateix camí.

## Com arribar-hi

**Des d'Innsbruck:** Bus J fins al final (parada "Nordkette"). Es pot agafar a
Marktplatz. Els horaris es poden consultar a [la web de l'IVB](http://www.ivb.at).

## Fotos

![Innsbruck, mirant enrere a mitja pujada]({{site.baseurl}}/images/hafelekar_innsbruck.jpg "Innsbruck")

![Seegrube, des de poc més amunt de Bodenstein Alm]({{site.baseurl}}/images/hafelekar_seegrube.jpg "Seegrube")

![Les barreres anti-allaus, abans d'arribar a l'estació de Hafelekar]({{site.baseurl}}/images/hafelekar_antiallaus.jpg "Barreres anti-allaus")

![Els corbs, senyors indiscutibles del pic]({{site.baseurl}}/images/hafelekar_corb.jpg "Els corbs")

![A l'est de Hafelekarspitze comença el Goetheweg, que caraneja la Nordkette]({{site.baseurl}}/images/hafelekar_goetheweg.jpg "Goetheweg")

![L'estació de Hafelekar, vista des del cim]({{site.baseurl}}/images/hafelekar_bergstation.jpg "Hafelekar Bergstation")
