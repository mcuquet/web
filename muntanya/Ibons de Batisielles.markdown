---
layout: excursio
title: Ibons de Batisielles
subtitle: Benasc - Ref. Ángel Orús - Batisielles - Benasc
permalink: /muntanya/Ibons de Batisielles/
category: muntanya
---

Una bona excursió de dos dies (dormint al refugi [Ángel Orús](http://www.refugioangelorus.com/)), o un si s'apreta
la marxa. Una de les alternatives és el primer dia aprofitar per pujar el
Pocets (per escurçar la ruta, que en aquest cas tindria un desnivell de més de
2.000 m, es pot anar en taxi fins al pàrquing del refugi Ángel Orús).

Les dades d'alçada, durada, etc. són inexactes perquè el GPS va deixar de
funcionar a estones i al final.

## Dia 1: Benasc (1.140 m) - Eriste (1.118 m) - Refugi Ángel Orús (2.148 m)

Se surt de **Benasc** (1.140 m) per carretera cap avall, fins arribar a **Eriste**
(1.118 m), i allà s'agafa un camí a mà dreta que puja cap a la cascada de la
Espigantosa i segueix fins al **refugi Ángel Orús**, a 2148m. Unes 4 hores de camí
en total, amb parades.

Si hi ha ganes i força, es pot aprofitar per pujar i baixar el **Pocets** (3.375
m), el segon cim més alt del Pirineu després de l'Aneto.

## Dia 2: Refugi Ángel Orús (2.148 m) - Collado de la Plana (~2.770 m) - Ibón Gran de Batisielles (2.250 m) - Ibonet Batisielles (1.940 m) - Benasc (1.140 m)

Se surt del refugi (GR 11.2) agafant una estona el camí que puja cap al
Pocets, per després girar a la dreta cap al gr que prota al **Collado de la
Plana** (uns 2.770 m), passant per dos llacs. Tot i fer la ruta d'estiu, és ben
fàcil trobar neu durant la pujada al Collado i l'inici de la posterior
baixada. En el nostre cas no van caldre grampons, però sempre és bo de dur-los
per si de cas. Després del Collado comença la baixada (en el nostre cas ens
vam trobar grans plaques de neu que es podien baixar fàcilment lliscant), per
una vall plena de llacs, entre ells l'**Ibón Gran de Batisielles** (2.250 m) i
l'**Ibonet de Batisielles** (1.940 m), aquest últim infestat de mosquits. En
aquest punt es deixa el GR 11.2 per agafar el camí que baixa cap a la cabana
de **Santa Ana**, i d'allà seguint el GR 11 i després la carretera fins al **càmping
Aneto** i Benasc.

## Com arribar-hi

Sortida i arribada des del mateix Benasc. Es pot fer una aproximació amb taxi
fins al pàrquing del refugi Ángel Orús, situat poc més amunt d'Eriste.
