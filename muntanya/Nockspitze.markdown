---
layout: excursio
title: Nockspitze (2.404 m)
permalink: /muntanya/Nockspitze/
category: muntanya
---

El **Nockspitze**, també anomenat **Saile**, es veu, tot i que no li he sentit dir-ho
a ningú per aquí, queda al sud d'Innsbruck. Situada a l'oest de la **Stubaital**,
entre **Mutters** i l'**Axamer Lizum**, el Nockspitze forma l'extrem nord-est del
**Kalkkögel** (també anomenat les Dolomites del Nord per la seva composició
rocosa) i, per tant, dels Alps del Stubai. La cara nord i est (la que es veu
des d'Innsbruck) és la més escarpada, però en canvi la banda sud és força més
suau.

La manera d'acostar-s'hi més aviat amb transport públic és agafar el tramvia
STB (Stubaitalbahn). El primer d'ells surt a les 5:44 de la **Stubaitalbahnhof**,
a Wilten, i arriba a la parada Nockhofweg - Muttereralmbahn (916 m) cap a les
6. Des d'allà comença el camí (indicat molt bé durant tot el recorregut fins
   al pic), pujant primer fins a **Mutterer Alm** (1.608 m) durant aproximadament
una hora i mitja, seguint una pista. Fins aquí també hi puja un telefèric
(però que comença a funcionar a partir de les 9 del matí). Després el camí
segueix amunt, i poc després de Mutterer Alm deixa la pista i comença un
sender que va pujant, passant pel costat de **Pfriemeswand** (2.103 m) i seguint
amunt fins la carena. La pujada passa algun tros una mica exposat, però sense
perill. Una vegada allà, es pot aprofitar per anar i tornar a l'**Spitzmandl**
(2.206 m, aproximadament 1,5 km d'anada i tornada), i després seguir ja cap
amunt fins arribar al **Nockspitze** (2.404 m). Tant per anar cap a l'Spitzmandl
com al Nockspitze hi ha un petit tros en què s'ha de grimpar, amb l'ajuda
d'una barra que hi ha instal·lada. La durada des de l'estació Nockhofweg -
Muttereralmbahn al Spitzmandl és d'unes 3 hores. Del Spitzmandl al Nockspitze
hi ha poc més de mitja hora.

La tornada, per la cara oest, és més suau i menys exposada. Baixa fins a
**Birgitzköpfl** (1.982 m, on hi ha un telefèric que connecta amb **Axamer Lizum** per
a qui vol acabar l'excursió aquí), i segueix avall cap a **Götzner Alm** (1.542 m)
i **Götzens** (868 m), d'on es pot agar l'autobús de tornada a Innsbruck (a la
plaça de l'església). 

## Com arribar-hi

**Des d'Innsbruck:** Tramvia STB fins a )
es pot agafar a la Stubaitalbahnhof a les 5:44. Els horaris es poden consultar
a http://www.ivb.at.

**Tornada a Innsbruck des de Götzens:** Autobus regional 4162. S'agafa a la plaça
de l'església (Dorfplatz) de Götzens, parada )

## Fotos

![La primera vista del Spitzmandl, amb el primer sol]({{site.baseurl}}/images/nockspitze_spitzmandl1.jpg)

![El Patscherkofel, a l'altra banda de la Stubaital]({{site.baseurl}}/images/nockspitze_patscherkofel.jpg)

![El Spitzmandl, ja més a prop]({{site.baseurl}}/images/nockspitze_spitzmandl2.jpg)

![Les vistes durant la pujada]({{site.baseurl}}/images/nockspitze_pujada1.jpg)

![Les vistes durant la pujada]({{site.baseurl}}/images/nockspitze_pujada2.jpg)

![El Spitzmandl de nou]({{site.baseurl}}/images/nockspitze_spitzmandl3.jpg)

![Birgitzköpfl, que espera a l'altra banda]({{site.baseurl}}/images/nockspitze_birgitzkoepfl.jpg)

![El Spitzmandl, ara ja des de la carena]({{site.baseurl}}/images/nockspitze_spitzmandl4.jpg)

![El cim del Nockspitze]({{site.baseurl}}/images/nockspitze_cim2.jpg)

![Ja des del cim, la Nordkette a l'altra banda de la Inntal]({{site.baseurl}}/images/nockspitze_nordkette.jpg)

![La baixada per l'oest]({{site.baseurl}}/images/nockspitze_baixada1.jpg)
