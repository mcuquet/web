---
layout: excursio
title: Reither Spitze (2.374 m)
permalink: /muntanya/Reither Spitze/
category: muntanya
---

Seefelder (2.221 m) i Reither Spizte (2.374 m) són dues muntanyes de les
**Karwendel**, just a l'est de Seefeld. A l'hivern, la seva cara oest s'utilitza
de pista d'esquí alpí. A l'estiu, es pot aprofitar el telecabina per a pujar
fins a la **Rosshütte** (1.571 m), o inclús fins al **Seefelder Joch** (2.060 m), ben
a prop del **Seefelder Spitze**, des d'on hi ha molt bones vistes a oest, nord i
est. La banda sud, de cara a la Inntal, queda tapada pel **Reither Spitze**, més
alt, des d'on sí que hi ha una bona vista en totes direccions.

L'excursió es pot començar des de Seefeld, des de la Rosshütte o des del
mateix [Seefelder Joch]({{site.baseurl}}/{{page.category}}/Seefelder Spitze + Reither Spitze). Des de Seefeld, es camina fins l'estació del funicular.
Allà s'agafa la pista que puja amunt, per girar ben aviat a mà dreta pel camí
10 en direcció Reitherjoch Alm. També es pot seguir la pista, que puja més
suau però fa més volta. Se segueix amunt, fins arribar a l'estació del
telecadira Härmelekopfbahn, i des d'allà es rodeja el Härmelekopf fins arribar
al coll sota el Reither Spitze. Aquí comença l'última pujada forta, que inclou
una escala metàl·lica i també diversos cables d'ajuda.

## Com arribar-hi

**Des d'Innsbruck:** Des de diverses estacions de la ciutat (Hauptbahnhof,
Westbahnhof...) tren fins a Seefeld. De l'estació de tren es camina cap a
l'est, pujant fins al cremallera que porta a la Rosshütte. El tiquet de tren
són menys de 6 euros l'anada (la meitat amb la Vorteilscard); el de cremallera
i telecabina són 17,50 euros (anada).

## Vegeu també

* [Seefelder Spitze (2.220 m) + Reither Spitze (2.374
  m)]({{site.baseurl}}/{{page.category}}/Seefelder Spitze + Reither Spitze)
