---
layout: excursio
title: Seefelder Spitze (2.220 m) + Reither Spitze (2.374 m)
permalink: /muntanya/Seefelder Spitze + Reither Spitze/
category: muntanya
---

Seefelder (2.221 m) i Reither Spizte (2.374 m) són dues muntanyes de les
**Karwendel**, just a l'est de Seefeld. A l'hivern, la seva cara oest s'utilitza
de pista d'esquí alpí. A l'estiu, es pot aprofitar el telecabina per a pujar
fins a la **Rosshütte** (1.571 m), o inclús fins al **Seefelder Joch** (2.060 m), ben
a prop del **Seefelder Spitze**, des d'on hi ha molt bones vistes a oest, nord i
est. La banda sud, de cara a la Inntal, queda tapada pel **Reither Spitze**, més
alt, des d'on sí que hi ha una bona vista en totes direccions.

L'excursió es pot començar des de [Seefeld]({{site.baseurl}}/{{page.category}}/Reither Spitze), des de la Rosshütte o des del
mateix Seefelder Joch. Des d'aquest últim coll, el camí porta ràpidament (en
cosa de mitja hora) fins al primer cim, Seefelder Spitze. D'allà, es baixa
fins a un creuement de senders: a mà dreta es pot seguir baixant de tornada
cap a Seefeld, mentre que a mà esquerra el camí travessa una tartera sota el
Reither Spitze. Quan s'acaba la tartera, comença l'ascenció final al cim, que
inclou haver d'utilitzar una escala metàl·lica (ja instal·lada) i ajudar-se
d'alguns cables, també instal·lats, però sense gran dificultat. La baixada es
fa per la cara sud, arribant de seguida a la Nördlinger Hütte (2.238 m) i
seguint els cartells cap a Reith, en un descens sostingut.

## Com arribar-hi

**Des d'Innsbruck:** Des de diverses estacions de la ciutat (Hauptbahnhof,
Westbahnhof...) tren fins a Seefeld. De l'estació de tren es camina cap a
l'est, pujant fins al cremallera que porta a la Rosshütte, i d'allà el
telecabina fins a Seefelder Joch. El tiquet de tren són menys de 6 euros
l'anada (la meitat amb la Vorteilscard); el de cremallera i telecabina són
17,50 euros (anada).

**Tornada (Reith):** La tornada des fa amb la mateixa línia de tren, però des de
Reith. Quan s'arriba al poble (baixant de Reither Spitze), cal seguir el
carrer principal a mà dreta (en direcció més o menys nord-oest) fins arribar a
l'estació. 

## Fotos

![Seefelder Spitze (2.221 m), vist des del Seefelder Joch (2.060 m).]({{site.baseurl}}/images/reither_spitze_seefelder_spitze.jpg "Seefelder Spitze")

![Reither Spitze (2.374 m), des del Seefelder Spitze.]({{site.baseurl}}/images/reither_spitze_reither_spitze_seefelder.jpg "Reither Spitze")

![El Reither Kar (cercle glacial), amb el camí que connecta els dos cims.]({{site.baseurl}}/images/reither_spitze_reither_kar.jpg "Reither Kar")

![El Reither Kar (cercle glacial), amb el camí que connecta els dos cims.]({{site.baseurl}}/images/reither_spitze_reither_kar_2.jpg "Reither Kar")

![El Reither Kar (cercle glacial), amb el camí que connecta els dos cims.]({{site.baseurl}}/images/reither_spitze_reither_kar_3.jpg "Reither Kar")

![El Reither Kar (cercle glacial), amb el camí que connecta els dos cims.]({{site.baseurl}}/images/reither_spitze_reither_kar_4.jpg "Reither Kar")

![L'escala.]({{site.baseurl}}/images/reither_spitze_escala.jpg "L'escala")

![I l'últim tram de cables abans del cim.]({{site.baseurl}}/images/reither_spitze_cables.jpg "Cables")

![Vistes de les Karwendel des del cim.]({{site.baseurl}}/images/reither_spitze_karwendel.jpg "Karwendel")

![Com sempre, els corbs arriben abans que nosaltres.]({{site.baseurl}}/images/reither_spitze_corbs.jpg "Corbs")

## Vegeu també

* [Reither Spitze (2.374 m)]({{site.baseurl}}/{{page.category}}/Reither Spitze)
